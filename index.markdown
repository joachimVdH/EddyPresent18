---
layout: page
title: Welkom
created: 1319663500
comments: false
sharing: false  
footer: true
---


Lieve mensen allemaal  
  
Terwijl we het oude jaar achter ons laten en een nieuw begin omarmen  
Nodig ik jullie uit om even stil te staan bij het leven zoals het nu is.  
Kijk eens naar wat je zou willen vasthouden, naar wat je zou willen loslaten.  
  
Laat los om eindeloos te proberen om van je leven een sprookje te maken.  
Weet, lieve mensen, het mag ook een gewoon leven zijn  
Zacht voortkabbelend en zonder een teveel aan uitschieters.  
Een leven met zijn zachte momenten en de onvermijdelijke ups en downs.  
Wees mild voor jezelf en leg de lat niet te hoog. Vergeet niet:  
Wat niet zacht zijn weg kan vinden, kan je nooit dwingen of wegduwen.  
  
Probeer niet steeds aan de verwachtingen van anderen te voldoen,  
Vooral niet als het even helemaal niet meezit.  
Veel mensen verwachten dat je er meteen weer staat  
Zodat je met een verdoken glimlach zegt dat het wel weer gaat.  
  
Het is oké om de tijd en de ruimte te nemen om te bekomen.  
Jouw gevoel en jouw grenzen zijn belangrijker dan de raad  
Die anderen je willen geven, hoe goed bedoeld ook.  
Wanneer jij zegt dat het niet gaat, mag dat ook gewoon zo zijn.  
Geef jezelf de tijd om te voelen, zonder oordeel, zonder druk.  
  
Even rusten in het gevoel van dàt moment.  
Even bekomen zonder al die raad van anderen.  
Even zitten in de angst, verdriet, boosheid, gelijk welke emotie je ook voelt.  
Even voelen, het er gewoon laten zijn voor wat het is.  
  
Respecteer jouw gevoelens van dat moment, duw ze niet weg.  
Ontdek wat ze jou vertellen, zij zijn jouw leven, jouw waarheid.  
En kom dan terug recht wanneer het als vanzelf gaat  
En niet omdat je je verplicht voelt.  
  
Zo schep je andere en nieuwe inzichten over jezelf en het leven.  
Gevoelens en inzichten die je zélf heb ontdekt,  
Naar díe waarheid van wat jij voelt en dat wat waar is voor jou.  
Niet wat anderen je gezegd hebben wat je zou moeten voelen of doen.  
  
Want jouw waarheid ligt in jezelf, je hebt jezelf altijd bij je.  
Onthoud dat jij de enige bent met wie je jouw leven altijd zal delen.  
Stop dus met jezelf af te breken om wat je niét bent.  
Wees trots op alles wat je wél bent.  
Je bent genoeg en compleet, wees trots op je reis:  
Zelfs de kleinste stapjes in de goede richting zijn een grootse prestatie.  
  
Dus, lieve mensen:  
Erken, respecteer, waardeer en accepteer jezelf zoals je bent.  
Maar bovenal: Heb jezelf lief, onvoorwaardelijk!  
Hou van jezelf zoals je bent.  
  
Op een nieuw jaar 2025 vol mogelijkheden, liefde en zelfacceptatie.  
  
Eddy Present  
25 december 2024  
<br>
<br>    

## De agenda's

* [Download Agenda Mechelen 2024-25 - pdf - 39kb - 24 aug](/flyers/Mechelen_2024-25.pdf){:target="_blank"}  
<!-- * [Download Agenda Grimbergen 2020-21 - pdf - 47kb - 1 sep](/flyers/Grimbergen_2020-21.pdf){:target="_blank"}   -->  
<iframe src="https://calendar.google.com/calendar/embed?showTitle=0&amp;showNav=0&amp;showDate=0&amp;showPrint=0&amp;showTabs=0&amp;showCalendars=0&amp;showTz=0&amp;mode=AGENDA&amp;height=200&amp;wkst=2&amp;hl=nl&amp;bgcolor=%23FFFFFF&amp;src=eddypresent.website%40gmail.com&amp;color=%232F6309&amp;src=bnt52stornmaupomm1p01afrt0%40group.calendar.google.com&amp;color=%23125A12&amp;src=sv4bkhqqsf8snmhcjmhj8hqma4%40group.calendar.google.com&amp;color=%235F6B02&amp;ctz=Europe%2FBrussels" style="border-width:0" width="100%" height="200" frameborder="0" scrolling="no"></iframe>
Je kan je abonneren op de google calenders door op het plusje te drukken - rechts onder de calenders.
  


---
Taiji artikel in Bodytalk magazine - [lees de pdf](/flyers/TaiChi_voor_lichaam_en_geest_bodytalk.PDF){:target="_blank"} 
