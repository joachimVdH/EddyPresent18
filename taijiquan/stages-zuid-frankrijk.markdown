--- 
layout: page
title: Stages Zuid-Frankrijk 
---
### Wil je graag TaiJi intensief en diepgaand oefenen in de natuur?  

## Stages in Le Hohwald, Frankrijk  

<!-- De seminaries van mei en augustus 2021 zijn **volgeboekt**!  
Eventuele verdere inschrijvingen zullen op de reservelijst komen.  
Bij eventuele annulatie van een deelnemer, zal iemand die plaats kunnen innemen.  
Met dien verstande dat wie eerst op de reservelijst staat, eerst zal kunnen deelnemen.  
Al naar gelang dat het dame of een man is die geannuleerd heeft.   -->
  
*  Juni: van 4 tot 11 juni 2022
*  Aug: van 13 tot 20 augustus 2022
  
In juni 2022 zijn er nog volgende plaatsen vrij:  

- 1 plaats voor een man op een 2-persoonskamer  
- Plaatsen voor tenten en/of mobilehome  

Voor augustus 2022 zijn er nog volgende plaatsen vrij:  

- 2 plaatsen voor dames op een 3-persoonskamer  
- Plaatsen voor tenten en/of mobilehome  


## Waar  

Het centrum ligt in Hohwald, een plaatsje in de Elzas op de rand van de Vogezen in Frankijk.
Het ligt nog in de rijke wijnstreek van de Elzas, de Vogezen zijn wat armoediger.
Het is ongeveer 475 km van Mechelen af. Met de auto rij je ca. 5 uurtjes.  
Dus geen overnachtingen meer en géén péage te betalen tot daar!  
  
Er is ook een verbinding met de TGV:  
Ofwel naar Strassbourg, dan is het nog 45 km met de taxi (vergelijkbaar met Agen – Saint-Orens).  
Ofwel, een paar keer per dag stopt de TGV ook verder in Sélestat, dan is het nog 30 minuten met de taxi.  
  
Het ligt boven op een berg, op zo’n 950m hoogte, midden in de natuur met vooral wilde bossen.  
Het is op het einde van de weg naar boven.  
Dus je hoort daar … niets … geen auto’s, geen vliegtuigen, geen brommers, alleen maar stilte!  
Vanuit het centrum hebben we zicht op het landschap met in de verte de Duitse Alpen.  
De lucht is zeer zuiver!  
  
Vele lange wandelingen zijn hier mogelijk vanuit het centrum, een paar leuke dorpjes in de buurt,
een waterval waar je heerlijk kan vertoeven.  
  
## Programma

Jullie worden op zaterdag vanaf 14:00 verwacht zodat iedereen zich kan inrichten en uitgerust het seminarie kan starîen op zondag. Het programma zal zoals gewoonlijk ter plaatse uitgehangen worden.  
De laatste dag stoppen we om 17:00 zodat we het seminarie feestelijk afsluiten.  
Op zaterdag vertrekt iedereen om 10:00 weer naar huis.  

Er wordt een **masterclass** georganiseerd die voor **iedereen** openstaat.  
Er wordt nadruk gelegd op hoe de bewegingen en houdingen precies aanvoelen. Er wordt veel aandacht besteed aan het energetische aspect. Deelnemers aan dit seminarie krijgen dan een getuigschrift.  
Bedoeling is om na drie seminaries een diploma uit te reiken.


**Je kan uiteraard deelnemen aan meerdere stages.**
## Praktisch

De prijzen zijn als volgt:

- 1-persoonskamer 570,- Euro per persoon
- 2-persoonskamer 540,- Euro per persoon
- 3-persoonskamer 510,- Euro per persoon 
- Tent of mobile home 490,- Euro per persoon

**Let op :**
Mensen die hun niet—deelnemende partner willen meebrengen kunnen dat uiteraard (voor niet-deelnemers is de prijs 340 Euro). Maar deelnemers hebben altijd voorrang.

Voor alle verdere informatie kan je mij altijd contacteren.
## Inschrijven en informatie

Inschrijven kan bij Eddy. Zie [wie ben ik](../wie-ben-ik.html) en [contact](../contact.html)<br />
Of even doorgeven op de lessen zelf

## Betalingen

Bedragen te storten op   
Europees rekeningnummer : BE60 7360 7560 2470
BIC : KREDBEBB  

Voorschot voor de stages: 200 Euro

* Voorschot stages Juni 2022 &ndash; te storten voor 28 februari 2022, resterend bedrag voor 30 April.  
* Voorschot stages Augustus 2021 &ndash; te storten voor 31 maart 2022, resterend bedrag voor 15 Juni.    


**Denk eraan:  
Vermits er weer een aantal mensen waren die zich hadden ingeschreven en geen voorschot hadden betaald en last minute toch annuleerden is je plaats pas zeker als het voorschot op tijd is gestort! Zo niet gaat je plaats automatisch naar een andere deelnemer.**

## Belangrijk

Geef ook GSM-nrs en e-mailadressen door zodat iedereen bereikt kan worden. Een lijst met alle deelnemers zal jullie op voorhand worden gegeven zodat jullie met elkaar kunnen afspreken, in verband met carpooling en/of treintickets. Meld ook hoe je wenst te reizen.  